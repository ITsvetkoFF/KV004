  <p>В Україні налічуються десятки тисяч несанкціонованих звалищ побутових або будівельних відходів. Більшість таких звалищ розміщені  на природних ділянках, особливо  часто &#8208; в ярах, балках, на узліссях і берегах річок.</p>
  
  <p>Звалища являють собою ділянки землі, на яких безконтрольно зберігаються побутові відходи. Часто для зменшення об&#8217;єму відходів звалища підпалують. Такий підхід є неприпустимим, оскільки звалища є серйозним джерелом забруднення як повітряного так і водного середовища. Жоден з таких самовільно створених пунктів скидання відходів не обладнаний відповідним чином, продукти гниття і розпаду потрапляють у ґрунт і ґрунтові води. Температура гниття подекуди настільки висока, що часто легко призводить до їх займання, до того ж у повітря викидається неймовірна кількість шкідливих речовин.</p>

  <p>Згідно законодавства України про відходи, відповідальність за відходи перш за все покладається на власника відходів.</p>

  <p>Стаття 12 Закону визначає, що відходи без власника визначаються як безхазяйні. У випадку, якщо безхазяйні відходи виявлено на земельній ділянці, яка належить приватній особі, ця особа зобов&#8217;язана повідомити про ці відходи органи влади, які, в свою чергу, повинні вжити заходів для визначення власника відходів, класу їх небезпеки, здійснення обліку цих відходів та прийняти рішення щодо поводження з ними.</p>

  <p>Стаття 9. предбачає, що безхазяйні відходи, які знаходяться на об&#8217;єктах територіальної громади, є власністю цієї територіальної громади. Власником безхазяйних відходів, які знаходяться на території України, однак не належать до власності територіальної громади, вважається держава.</p>

  <p>Іншими словами, якщо власника безхазяйних відходів неможливо визначити, то держава або місцеві органи самоврядування беруть на себе відповідальність за такі відходи способом, визначеним в Статті 9 та Статті 12.</p>

  <p>Щоб побороти таке порушення, необхідно відправити поштою кілька листів.</p>
  
  <p>Зразок листа дивіться нижче. У доданому нижче зразку заповніть пропуски та замініть підкреслені слова на Ваші дані. По кожному сміттєзвалищу треба окремий листі картинка в додаток (фото і карта де знаходиться звалище; можна принтскрін з Гуглкарт, Яндекскарт тощо).<br/><br/>

  <a href="/docs/official-letter-to-clear-up-illegal-dump.docx">Качнути зразок листа (Word Document)</a></p>

  <p>Інформація надана Національним екологічним центром України <a href="http://necu.org.ua/">http://necu.org.ua/</a></p>
